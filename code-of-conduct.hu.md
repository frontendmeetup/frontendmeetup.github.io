# Magatartási Szabályzat - Code of Conduct

A Frontend Meetup Budapest minden látogatójától, előadójától, támogatójától és önkéntesétől elvárt az alábbi magatartási szabályok kötelező érvényű betartása. A szervezők az esemény teljes időtartama alatt minden tőlük telhetőt megtesznek ezen  szabályok lehető legszigorúbb betartásáért. Minden résztvevőtől elvárt a teljeskörű együttműködés a szabályok betartása érdekében, így biztosítva a biztonságos, barátságos és befogadó környezetet minden résztvevő számára.

Röviden? Ne légy bunkó. Légy jófej!

---

## Segíthetünk?

Keresd Szabolcsot!

Twitter: @_nec  
Email: nec@jsconfbp.com  
Phone (HU): +36 70 389 1288

A szervezők szívesen segítenek kapcsolatba lépni a helyszín biztonsági szolgálatával, esetleg a rendőrséggel, segíthetnek kísérni, vagy bármi más módon a hozzájárulni a zaklatottak személyes biztonságérzetéhez.

Számunkra nagyon értékes a részvételetek.

## Céljaink

A Frontend Meetup Budapest határozott célja, hogy zaklatásmentes élményt biztosítson minden látogatónak, nemre, szexuális orientációra, fogyatékosságra, megjelenésre, testfelépítésre, rasszra, vallásra való tekintet nélkül egyaránt. A meetup látogatóinak bárminemű zaklatása nem tolerált tevékenységnek minősül, ide sorolva a szexuális töltetű megjegyzéseket és megnyilvánulásokat is. Ezen megnyilvánulások semelyike sem helyénvaló vagy tolerált a konferencia keretei között, értve ezalatt a konferencia helyszínét, előadásait, workshopokat, záróeseményeket, Twittert és egyéb online felületeket. 

A szabályokat megszegő résztvevőket a szervezőknek (mindenféle ellentételezés nélkül) jogában áll kizárni a további résztvételből és eltávolítani a helyszínről.

Az itt feltüntetett szabályok mindegyike a szponzorokra egyaránt, kivétel nélkül vonatkozik. Kiemelten igaz ez szexuálizált tartalmú képek, ruházat és egyéb anyagok megjelenítésére, valamint ilyen tevékenységek folytatására.

## Hogyan jelezd ha gond van

Ha bárki kapcsán azt érzed a személyes biztonságod veszélyeztetve van, vagy valami okból kirekesztve érzed magad, szólj nekünk amint lehet. Ha azt látod valaki ezen szabályoknak nem megfelelően cselekszik, kérjük szólj nekünk.

Így jelezheted ha gond van:

 - Beszélj egy szervezővel
 - Twitter direkt üzenet: [our DMs on twitter are always open](https://twitter.com/frontendmeetup)
 - Email - ehhez sajnos kell pár óra vagy talán nap is, mire oda jutunk hogy válaszoljunk
 
## Hogyan alkalmazzuk ezen szabályokat

A zaklató magatartást folytató résztvevőktől elvárt annak felszólítás utáni azonnali beszüntetése.

Amennyiben egy résztvevő a konferencia területén zaklató magatartást tanusít, a szervezőknek jogában áll saját belátásuk szerint kezelni annak érdekében hogy a többi résztvevő biztonságban érezze magát, ide sorolva egyebek közt a résztvevő szóbeli figyelmeztetését, a meetup helyszínéről való azonnali kizárását és eltávolítását, valamint a jövőbeli meetupokra a belépés megtagadását.

Minden résztvevőtől elvárjuk, hogy ezen szabályokat a meetup területén, workshopokon, a meetuphoz köthető egyéb szociális eseményeken és online felületeken egyaránt minden körülmények közt, maradéktalanul betartsa.

## Mi számít zaklatásnak

Zaklatásnak tekintjük például az alábbiakat:

 - Szóbeli vagy írásos lenéző, megalázó vagy elnyomásra utaló megjegyzések más nemére, nemi identitására vagy kifejezésére, szexuális irányultságára, fogyatékosságára, küllemére, testére, rasszára, korára vagy vallására
 - Szexuális tartalmú képek nyilvános területeken
 - Szándékos megfélemlítés, követés vagy üldözés
 - Zaklató fotózás vagy videózás
 - Az előadások vagy workshopok megzavarása
 - Alkalmatlan vagy zavaró fizikai érintés
 - Nemkívánatos szexuális közeledés
 - Felbujtás vagy bátorítás a fenti viselkedésformákra
 
A lista nem teljes, a zaklatás fogalma nem korlátozódik csak a fentiekre, ezek a legjellemzőbb példák rá.

## Befogadó és barátságos fogalmazás, inkluzív nyelvezet

Ahhoz, hogy zaklatástól mentes és befogadó környeztet biztosítsunk a résztvevőknek, fontos hogy odafigyeljünk és elkerüljünk bizonyos nyelvi fordulatokat.

### Fogyatékkal élőkkel szembeni diszkrimináció

Szavak és kifejezések pl "béna" vagy "őrült" példák arra a jelenségre amit "ableizmus"-nak, vagy fogyatékkal élőkkel szembeni diszkriminációnak nevezünk. Ezek a kifejezések pejoratív jelzőkként használva csökkenthetik azon emberek értékét akik valami fogyatékossággal élnek együtt. Ez nagyon gyakran nem tudatos, és nem bántó szándékkal használt, viszont bánthat olyasvalakit aki fogyatékossággal él, vagy az ismerősi körében, családjában él valaki akire utalhat. Egyszerűbb és tisztább ha odafigyelünk kicsit rá és más kifejezést használunk adott szituációban.

### Szexizmus

Habár a magyar nyelvtan mentes a nemi névmásoktól, figyeljünk oda mikor egy vegyes nemű csoportnak, közönségnek szólunk, pl "srácok", "urak" - ezzel akarva-akaratlanul kizárhatjuk a többi nemet a beszélgetésből.

## Forrásmegjelölés

Ezen szabályok a [JSConf EU](https://2018.jsconf.eu), [CSSConf / JSConf AU](http://2018.jsconfau.com/), [The Geek Feminism wiki](http://geekfeminism.wikia.com/wiki/Conference_anti-harassment/Policy) Magatartási Szabályain alapulnak, valamint [Valerie Aurora](https://frameshiftconsulting.com/code-of-conduct-training/), [WeAllJS](https://wealljs.org/code-of-conduct) munkáin, és a [Conference Code of Conduct](http://confcodeofconduct.com/) oldalon.
